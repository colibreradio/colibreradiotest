---
layout: post
title: SOCIAL WASTE Is not wasting time.. Listen Up!
categories: music
date: 2020-04-29T21:13:49.344Z
author: Yolanda
thumbnail: /images/uploads/hiphop.png
---
Η hiphop  μουσική , στον Ελλαδικό χώρο ήρθε περίπου την δεκαετία του 90 . Θα λέγαμε πως είναι μία υποκουλτούρα όπως η πανκ διότι η underground μορφή της είναι ενάντια στο σύστημα και “αντί” γενικότερα. Επίσης θα μπορούσαμε να πούμε πως είναι το νέο ρεμπέτικο λόγω του κυνηγιού από τις Αρχές , την ενασχόληση με ουσίες και αλκοόλ, τα στέκια , τις πλατείες...

Πλέον για παράδειγμα τα Εξάρχεια έχουν γεμίσει με χώρους όπου γίνονται χιπ χοπ συναυλίες ή πάρκα όπου διοργανώνονται συναυλίες επίσης. “ Κάναμε τα Εξάρχεια να μοιάζουν Bronx του 80” , λέει ένας στίχος.

Στο χιπ χοπ εμπεριέχεται και το γκράφιτι, η τέχνη του δρόμου με το οποίο έχει γεμίσει όλη η Αθήνα θα λέγαμε από το γκράφιτι που είχαν φτιάξει στο Πολυτεχνείο , την ζούγκλα σε ένα σπίτι στη Σολωμού , μέχρι ένα για χαρτιά σε μετανάστες , όπως μπαίνεις στην Αθήνα, μέχρι την κάθε γωνιά όχι μόνο με ζωγραφιά αλλά και με συνθήματα...Που είναι καλό πάντα να διαβάζονται ! Πολλές φορές η πώληση δίσκων , ρούχων, ποτών σε συναυλίες πάει για δικαστικά έξοδα συντρόφων ή για θέματα υγείας ή για πολιτικούς κρατούμενους. Είναι μια μουσική δηλαδή που είναι ενεργή στο χώρο.

Σημαντικό ρόλο παίζει η μουσική και ο dj που συνήθως φτιάχνουν οι ίδιοι τις παραγωγές μόνοι τους, αλλά περισσότερο σημαντικός θα λέγαμε είναι ο στίχος σε αυτό το είδος κουλτούρας. Οι mcs βγάζουν όλα αυτά που έχουν στη ψυχή τους με τις ρίμες , προβλήματα καθημερινότητας, τα όνειρά τους τις ελπίδες τους, σε τι είναι ενάντια και άλλα πολλά...
Πρόσφατα βγήκε ο νέος δίσκος των Social Waste.

Μία μπάντα που είναι ενεργή σε συναυλίες που όπως προαναφέραμε γίνονται για κάποιο σκοπό... Σε ένα από τα τραγούδια του νέου δίσκου εξηγεί σχεδόν τι είναι το χιπχοπ και «απαντά» θα λέγαμε σε διάφορες κριτικές  που τον θέλουν να μην αποτελεί μουσική...

Απαντά για τον πολιτικό του ρόλο και παίρνει θέση στο ότι είναι διαφορετικό από αυτό που θεωρούν πολλοί σήμερα, το r’n’b ουσιαστικά, trap ή όπως αλλιώς λέγεται με τα φανταχτερά αμάξια, ρολόγια και αυτού του είδους την κουλτούρα, που καθόλου κουλτούρα δεν είναι. Θίγει επίσης τη συμπεριφορά απέναντι στις γυναίκες, διότι πολλοί επίσης θεωρούν ότι το χιπχοπ τις θεωρεί κατώτερες, μα όχι, όχι το underground, πολλοί μουσικοί του είναι και οι ίδιοι φεμινιστές , βάζουν πάνω από όλα την ισότητα, σε όλα!
Αυτό το τραγούδι τους είναι το «Λένε»..
Σε ένα άλλο από τα κομμάτια, όπως αναφέραμε, την επιρροή από το ρεμπέτικο στη μουσική αυτή , εκεί φαίνεται.. με παλαιούς ήχους αλλά και στίχους που επιμένουν στην παραμονή στα κάτω και όχι ... «στα μεγάρα»... όπως είναι και ο τίτλος...
Έχουν ένα κομμάτι για τα αιολικά και τη Φύση και την εκμετάλλευση/καταπάτησή της... Το οποίο και έπαιξε και στην πρόσφατη συναυλία των βουνών για τα Άγραφα!
Όλα τους τα εγχειρήματα πάντα μας ταξιδεύουν από διάφορες πόλεις του κόσμου , φαίνεται ότι και οι ίδιοι έχουν γνωρίσει μέρη και μας περνούν τις εικόνες τους στο μυαλό κι ας μην τις έχουμε δει ποτέ..αλλά μας ταξιδεύουν όχι μόνο σε τοπία αλλά και σε βιβλία , με αναφορές τους σε διάφορους συγγραφείς και ποιητές .. αλλά και αγωνιστές!
Στο ομώνυμο τραγούδι με τον τίτλο του δίσκου «Σύνορα» , έχουν προσθέσει και άλλες γλώσσες για να περάσουν ακόμη πιο αντιρατσιστικό μήνυμα, να ακουστεί από τη Λατινική Αμερική μέχρι το τελευταίο νησί της Μεσογείου και ακόμη πιο πέρα...

Καλή Ακρόαση !

<iframe width="420" height="315" src="https://www.youtube.com/embed/px2Vfh0B4f8" frameborder="0" allowfullscreen></iframe>