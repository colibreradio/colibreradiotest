---
layout: post
title: "Frida Kahlo: Viva la vida!"
categories: art
date: 2020-05-07T11:07:25.265Z
author: Colibre
thumbnail: /images/uploads/velvetdress.jpg
---
<blockquote class="blockquote-reverse">
<p>Πόδια? Τι να τα κάνω, αφού έχω φτερά για να πετάω.</p>
<footer>Από το ημερολόγιο της <cite title="Frida Kahlo">Frida Kahlo</cite>, 1953</footer>
</blockquote>



<figure class="figure">
  <img src="/images/uploads/1the-chick-frida-kahlo.jpg" class="figure-img img-fluid rounded" alt="The Chick (1945) by Frida Kahlo Museo Dolores Olmedo">
  <figcaption class="figure-caption text-right">The Chick (1945) by Frida Kahlo Museo Dolores Olmedo</figcaption>
</figure>

**H Magdalena Carmen Frida Kahlo Calderón γεννήθηκε στις 6 Ιουλίου 1907 στο Μεξικό.** Στη ζωγραφική της κυριαρχούν τα έντονα χρώματα. Το στυλ που χρησιμοποιεί είναι επηρεασμένο από τους πολιτισμούς που αναπτύχθηκαν στο Μεξικό, αλλά έχει επηρεαστεί και από ευρωπαϊκά κύματα όπως ο ρεαλισμός, ο συμβολισμός και ο υπερρεαλισμός. Αρκετά έργα της είναι αυτοπροσωπογραφίες, μέσα από τις οποίες εκφράζεται ο προσωπικός πόνος και η σεξουαλικότητά της. Είχε κομμουνιστικές πολιτικές πεποιθήσεις.  Το σπίτι που γεννήθηκε είναι γνωστό σήμερα με το όνομα La casa Azul και λειτουργεί ως μουσείο. Οι γονείς της ήταν οι Wilhelm Kahlo, Ουγγρικής και Γερμανικής καταγωγής, και η Matilde Calderón από την Οαχάκα.

**Όταν η Frida ήταν 11 μηνών, η μητέρα της γέννησε την αδερφή της Cristina.** Εξαιτίας αυτού η Frida δόθηκε σε μια ανάδοχη γυναίκα για να την φροντίσει. Χρόνια αργότερα, η Frida απεικόνισε το γεγονός αυτό σε έναν από τους πίνακες της τον οποίο ονόμασε «Η νταντά μου κι εγώ». Η ίδια παρουσιάζεται στον πίνακα με σώμα μωρού και κεφάλι ενήλικης και την κρατάει η νταντά της η οποία φοράει στο πρόσωπο της μια Κολομβιανή μάσκα.

<figure class="figure">
  <img src="/images/uploads/mynurseandi.png" class="figure-img img-fluid rounded" alt="My nurse and I (1937) by Frida Kahlo Museo Dolores Olmedo">
  <figcaption class="figure-caption text-right">My nurse and I (1937) by Frida Kahlo Museo Dolores Olmedo</figcaption>
</figure>

**Όταν ήταν 6 χρονών, η Frida έπαθε πολιομυελίτιδα**, με αποτέλεσμα το ένα της πόδι να είναι πιο μικρό από το άλλο και ημιπαράλυτο. Παρακολούθησε την Escola Preparatoria και ήταν μια από τα 35 κορίτσια ανάμεσα σε 2000 σπουδαστές.

**Στις 17 Σεπτεμβρίου 1925 και ενώ ήταν 18 χρονών, η Frida είχε ένα τραγικό ατύχημα.** Το λεωφορείο στο οποίο ήταν επιβάτης συγκρούστηκε με ένα τραμ. Έσπασε πολλά οστά και τραυματίστηκε σοβαρά η σπονδυλική της στήλη. Επίσης τραυματίστηκε η μήτρα της με αποτέλεσμα να μην μπορέσει να αποκτήσει παιδιά. Η Frida ανέφερε πολύ συχνά το ατύχημα στα έργα της. Στον πίνακα «Το λεωφορείο» έχει ζωγραφίσει ανθρώπους που βρίσκονται μέσα σε ένα λεωφορείο, όπως μια γυναίκα ξυπόλητη, έναν αστό και μια νεαρή γυναίκα, που θα μπορούσε να είναι η ίδια η Frida.

<figure class="figure">
  <img src="/images/uploads/thebus.jpg" class="figure-img img-fluid rounded" alt="The Bus (1929) by Frida Kahlo Museo Dolores Olmedo">
  <figcaption class="figure-caption text-right">The Bus (1929) by Frida Kahlo Museo Dolores Olmedo</figcaption>
</figure>

**Μετά το ατύχημα η Frida πέρασε πολύ χρόνο στο κρεβάτι.** Εκείνο τον καιρό ξεκίνησε μαθήματα ζωγραφικής. Ένα από τα πρώτα πορτραίτα που έκανε ήταν η Alicia Galant, μια φίλη και γειτόνισσα της από το Κογιοακάν.

<figure class="figure">
  <img src="/images/uploads/aliciagalant.jpg" class="figure-img img-fluid rounded" alt="Portrait of Alicia Galant (1927) Museo Dolores Olmedo">
  <figcaption class="figure-caption text-right">Portrait of Alicia Galant (1927) Museo Dolores Olmedo</figcaption>
</figure>

**Η Frida γνώρισε τον Diego Rivera, ενώ ήταν ακόμα μαθήτρια** κι εκείνος ζωγράφιζε την τοιχογραφία «Η Δημιουργία» στο Αμφιθέατρο Simon Bolivar. H Frida τον προσέγγισε αργότερα για να του δείξει τους πίνακες που είχε ζωγραφίσει όσο καιρό ανάρρωνε. Ο Rivera όταν είδε τα έργα της αναγνώρισε το ταλέντο και την ευαισθησία της. Η γνωριμία τους σύντομα κατέληξε σε γάμο το 1929.

**Στις 4 Ιουλίου 1932, η Frida ενώ ήταν έγκυος απέβαλε.** Αρχικά οι γιατροί που την παρακολουθούσαν της είχαν πει πως αν περάσει την εγκυμοσύνη καθηλωμένη στο κρεβάτι θα μπορούσε να γεννήσει. Όμως λόγω των προβλημάτων που είχε δεν τα κατάφερε και τελικά μεταφέρθηκε στο νοσοκομείο Henry Ford. Ο πίνακας «Το νοσοκομείο Henry Ford» ήταν ο πρώτος στον οποίο χρησιμοποίησε ένα μεταλλικό φύλλο ως καμβά, που παρέπεμπε στις τοιχογραφίες που είχαν οι εκκλησίες στο Μεξικό.

<figure class="figure">
  <img src="/images/uploads/henryfordhospital.jpg" class="figure-img img-fluid rounded" alt="Henry Ford Hospital (1932) by Frida Kahlo Museo Dolores Olmedo">
  <figcaption class="figure-caption text-right">Henry Ford Hospital (1932) by Frida Kahlo Museo Dolores Olmedo</figcaption>
</figure>

**Η Frida συνήθιζε να απεικονίζει τον σωματικό και συναισθηματικό πόνο που ένιωθε στα έργα της.** Μια από τις πιο γνωστές της αυτό-προσωπογραφίες είναι «Η σπασμένη στήλη» (1944).

<figure class="figure">
  <img src="/images/uploads/brokencolumn.jpg" class="figure-img img-fluid rounded" alt="The Broken Column (1944) by Frida Kahlo Museo Dolores Olmedo">
  <figcaption class="figure-caption text-right">The Broken Column (1944) by Frida Kahlo Museo Dolores Olmedo</figcaption>
</figure>

Σε αυτό τον πίνακα η Frida στέκεται ημίγυμνη και το σώμα της έχει μια μεγάλη ανοιχτή πληγή από τον λαιμό έως την κοιλιά. Μέσα από αυτή φαίνεται μια κλασική Ιωνική στήλη με πολλά κατάγματα στον άξονα. Αυτό παραπέμπει στο πρόβλημα που είχε με την σπονδυλική  της στήλη.

**Το 1934 η Frida ανακάλυψε τη κρυφή σχέση του Diego Rivera με την αδερφή της Cristina.** Πολλοί θεωρούν ότι το έργο της «Λίγες μικρές δαγκωματιές» σχετίζεται με αυτή την υπόθεση, όπου φαίνεται και η προφανής μαύρη αίσθηση του χιούμορ της.

<figure class="figure">
  <img src="/images/uploads/a-few-small-nips.jpg" class="figure-img img-fluid rounded" alt="A Few Small Nips (1935) by Frida Kahlo Museo Dolores Olmedo">
  <figcaption class="figure-caption text-right">A Few Small Nips (1935) by Frida Kahlo Museo Dolores Olmedo</figcaption>
</figure>

**Το 1937** και ενώ η σχέση της με τον Rivera δεν πήγαινε καλά, η Frida **ζει έναν τρελό και θυελλώδη έρωτα με τον Leon Trotsky**, για τον οποία η Frida είναι και ο τελευταίος του έρωτας. Ο Trotsky τότε είχε εξοριστεί από τον Stalin και φιλοξενούταν στο Μεξικό από τον Rivera και την Frida. Η ερωτική τους ιστορία διήρκησε 6 μήνες. Όταν το έμαθε ο Rivera επέτρεψε στον Trotsky να συνεχίσει να μένει στο σπίτι τους. Η Frida με τον Trotsky παρέμειναν φίλοι μέχρι το τέλος της ζωής του.  

<figure class="figure">
  <img src="/images/uploads/dedicatedtotrotsky.jpg" class="figure-img img-fluid rounded" alt="Self-Portrait Dedicated to Leon Trotsky (1937) by Frida Kahlo National Museum of Women in the Arts">
  <figcaption class="figure-caption text-right">Self-Portrait Dedicated to Leon Trotsky (1937) by Frida Kahlo National Museum of Women in the Arts</figcaption>
</figure>

Κατά τη διάρκεια της ζωής της η Frida ήταν κυρίως γνωστή ως γυναίκα του Rivera και όχι ως ξεχωριστή καλλιτέχνης. **Το 1938 ο Andre Breton γνώρισε την Frida και τον Rivera κατά το ταξίδι του στο Μεξικό**. Εκείνος εντυπωσιάστηκε από τη δουλειά της και την κάλεσε να πάρει μέρος στην έκθεση μαζί με άλλους σουρεαλιστές ζωγράφους και οργάνωσε μια έκθεση με προσωπική δουλειά της στο Παρίσι. Εκείνη ωστόσο τόνισε πως οι πίνακές της δεν ήταν όνειρα, αλλά η δική της πραγματικότητα. **Στη διάρκεια της ζωής της πραγματοποίησε τρεις μόνο εκθέσεις: στο Παρίσι, στη Νέα Υόρκη και στο Μεξικό.**

**Πολλές από τις αυτοπροσωπογραφίες της περιτριγυρίζονται από τα αγαπημένα της ζώα**, τα οποία αντικαθιστούσαν και τα παιδιά που δεν απέκτησε. Μερικά από αυτά ήταν μαϊμούδες, αράχνες, παπαγάλοι και σκύλοι. Στον πίνακα «Αυτοπροσωπογραφία μαζί με μικρή μαϊμού», απεικονίζεται η Frida με προφίλ τριών τετάρτων, ντυμένη και χτενισμένη όπως συνήθιζαν στο Νοτιοανατολικό Μεξικό.

<figure class="figure">
  <img src="/images/uploads/self-portrait-with-small-monkey.jpg" class="figure-img img-fluid rounded" alt="Self-portrait with Small Monkey (1945) by Frida Kahlo Museo Dolores Olmedo">
  <figcaption class="figure-caption text-right">Self-portrait with Small Monkey (1945) by Frida Kahlo Museo Dolores Olmedo</figcaption>
</figure>

Πίσω, και στα δεξιά της μια μαϊμού κοιτάει μπροστά με έκπληκτο βλέμμα. Στο πίσω μέρος επίσης βρίσκεται ένα Κολομβιανό είδωλο. Η κορδέλα με την οποία συνδέονται όλα τελειώνει με την υπογραφή της, ενώ το άλλο άκρο τυλίγεται γύρω από ένα καρφί που τρυπάει τα σύννεφα.

**Τα τελευταία χρόνια της ζωής της η υγεία της επιδεινώθηκε.** Τα τελευταία 10 χρόνια φορούσε πάνω από 25 κορσέδες που κρατούσαν σταθερό τον κορμό της. 

**Ο πίνακας «Ζήτω η ζωή!» ήταν από τα τελευταία έργα της τον οποίο ζωγράφισε τη χρονιά που πέθανε (1954). Παρά την επιδείνωση της υγείας της ο τίτλος του έργου είναι αφιέρωμα στη ζωή.**

<figure class="figure">
  <img src="/images/uploads/vivalavida.jpg" class="figure-img img-fluid rounded" alt="Viva la vida (1954) by Frida Kahlo Museo Frida Kahlo">
  <figcaption class="figure-caption text-right">Viva la vida (1954) by Frida Kahlo Museo Frida Kahlo</figcaption>
</figure>