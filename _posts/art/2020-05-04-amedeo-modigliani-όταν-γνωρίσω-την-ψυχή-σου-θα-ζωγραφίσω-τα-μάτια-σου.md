---
layout: post
title: 'Amedeo Modigliani: "Όταν γνωρίσω την ψυχή σου, θα ζωγραφίσω τα μάτια σου"'
categories: art
date: 2020-05-04T13:46:33.685Z
author: Colibre
thumbnail: /images/uploads/modigliani.jpg
---
Παρόλο που ο **Amedeo Modigliani** πέθανε μόλις στα 35 του χρόνια, θα τον θυμόμαστε για την πολυτάραχη ζωή του και το υπέροχο έργου του, που αναγνωρίστηκε 100 χρόνια μετά τον θάνατο του.

Ο **Amedeo Modigliani** (1884-1920) θεωρείται από τους σπουδαιότερους ζωγράφους. Κυρίως ζωγράφιζε πορτραίτα και γυμνά, αναπτύσσοντας ένα στυλ το οποίο θεωρούταν "σκανδαλώδες" για την εποχή του, αλλά σήμερα είναι ευρέως σεβαστό και άμεσα αναγνωρίσιμο.

Τα πρόσωπα στους πίνακες του απεικονίζονται με αραιές γραμμές, στρογγυλεμένα σχήματα και επιμηκείς λαιμούς. Όπως οι σύγχρονοι του, Edvard Munch, Chaim Soutine και Pablo Picasso, ο Modigliani δημιούργησε μια εκφραστική γεωμετρία, μειώνοντας την αποτύπωση του προσώπου στις στοιχειώδεις λεπτομέρειες. Η αποτύπωση ήταν περισσότερο στυλιστική παρά ρεαλιστική, αλλά διατηρούσε την αίσθηση του ατμοσφαιρικού και του συναισθήματος. Παράλληλα με τους άλλους εξαιρετικούς ζωγράφους, βοήθησε και αυτός στον καθορισμό της σύγχρονης τέχνης.

**O Modigliani χαρακτηρίζεται ως μια βασανισμένη ψυχή.** Οι λευκές, σκοτεινές φιγούρες και η αλλόκοτη ατμόσφαιρα στους πίνακες του, αποτυπώνουν την παράξενη μελαγχολία ενός αιώνα που τελειώνει και τις αβέβαιες αρχές της σύγχρονης εποχής. Αυτές οι λεπτομέρειες θα μπορούσαν επίσης να είναι και αποτέλεσμα της θυελλώδους συναισθηματικής του κατάστασης, του αλκοολισμού του και της εξαντλητικής μάχης του με τη φυματίωση (μια μάχη που τελικά θα χάσει).

**Η ζωή του Modigliani ήταν τόσο γεμάτη όσο και τραγική.** Μερικά γεγονότα που ίσως δεν γνωρίζαμε για εκείνον:

**Έσωσε την οικογένεια του από χρεωκοπία του πριν ακόμα γεννηθεί...** Το οικογενειακό σπίτι του Modigliani ήταν στο Λιβόρνο της Ιταλίας, όπου ο πατέρας του ήταν ένας πλούσιος μηχανικός εξόρυξης. Όμως μια οικονομική ύφεση το 1883 οδήγησε την οικογένεια σε πτώχευση, μειώνοντας σημαντικά την περιουσία τους. Η μητέρα του, η οποία ήταν αρκετά μορφωμένη, δημιούργησε ένα σχολείο για να μπορέσει να φέρει επιπλέον εισόδημα στην οικογένεια, όμως οι δανειστές συνέχισαν να τους ενοχλούν. Όμως, υπήρχε ένας νόμος τότε που απαγόρευε στους δανειστές να κατασχέσουν το κρεβάτι μιας εγκύου και έτσι η οικογένεια το εκμεταλλεύτηκε για να σώσει αντικείμενα αξίας. Συγκέντρωσαν όλα τα πολύτιμα υπάρχοντα τους πάνω από την μητέρα του Modigliani καθώς εκείνη γεννούσε, ώστε οι δικαστικοί επιμελητές να μην μπορούν να τα πάρουν.

**Ο καθηγητής τέχνης του Modigliani του είχε δώσει το παρατσούκλι "Superman".** Ο Modigliani άρχισε να ζωγραφίζει σε πολύ μικρή ηλικία και μια φορά, ενώ ήταν άρρωστος με τυφοειδή πυρετό, έλεγε πως το μόνο που ήθελε στον κόσμο, ήταν να δει τους πίνακες που βρίσκονται στο Palazzo Pitti και στο Uffizi της Φλωρεντίας. Τότε η μητέρα του κατάλαβε το μεγάλο του πάθος για τις τέχνες και όταν έγινε καλά τον έστειλε να κάνει μαθήματα με τον καλύτερο δάσκαλο ζωγραφικής στην πόλη, τον Guigliemlo Micheli. Εκεί, ο Modigliani σπούδασε τοπίο, πορτραίτο, νεκρή φύση και γυμνό, στο οποίο και εμβάθυνε αργότερα. Ο Micheli του έδωσε το παρατσούκλι "Superman" για το εντυπωσιακό ταλέντο του και την εμμονή του νεαρού καλλιτέχνη με το "Τάδε Έφη Ζαρατούστρα" του Nietzsche, το οποίο αναφέρεται συχνά και ως προφητεία του υπερανθρωπου (superman).

**Στράφηκε στο ποτό και τα ναρκωτικά για να κρύψει την ασθένεια του.** Ο Modigliani υπέφερε από φυματίωση, και πιστεύεται οτι η αυτό-επιβαλλόμενη μεταμόρφωση του σε έναν ξεπεσμένο καλλιτέχνη , ήταν μια προσπάθεια του για να κρύψει πόσο άρρωστος ήταν. Έπινε πολύ, έπαιρνε ναρκωτικά , και ήλπιζε πως ο ηδονισμός του θα καλύψει την άρρωστη εμφάνιση του και την σταδιακή εξασθένιση του οργανισμού του. Πολλές φορές επίσης ενώ είχε καταναλώσει αψέντι και χασίς οδηγούταν σε ακραίες συμπεριφορές για την τότε εποχή, όπως το να βγάζει τα ρούχα του σε δημόσιες συναντήσεις, πάνω στο μεθύσι του. Ο Modigliani θα ήθελε να είχε κρατήσει κρυφή την αρρώστια του, καθώς αυτούς που έπασχαν τότε από φυματίωση ο υπόλοιπος κόσμος τους λυπόταν ή ακόμα και τους φοβόταν και κυρίως τους απέφευγε επειδή η ανίατη αυτή ασθένεια εξαπλωνόταν εύκολα.

**Η αγαπημένη του είχε επίσης ένα τραγικό τέλος.** Η τελευταία σύντροφος του Modigliani ήταν η φοιτήτρια τέχνης Jeanne Hebuterne, η οποία ενάντια στις αντιρρήσεις της συντηρητικής της οικογένειας, μετακόμισε μαζί του Modigliani στην Νίκαια. Η 20χρονη Hebuterne γέννησε την κόρη τους Jeanne το 1919 και ξαναέμεινε έγκυος τον επόμενο χρόνο. Το ζευγάρι αρραβωνιάστηκε, αλλά δυστυχώς η υγεία του Modigliani επιβαρύνθηκε, και τον Ιανουάριο του 1920 πέθανε από φυματιώδη μηνιγγίτιδα. Την επόμενη ημέρα, η Hebuterne μη μπορώντας να διαχειριστεί την θλίψη της και ενώ ήταν οκτώ μηνών έγκυος αυτοκτόνησε πηδώντας από ένα παράθυρο από τον πέμπτο όροφο. Οι δυο τους τώρα μοιράζονται έναν τάφο κοντά στο Παρίσι με την επιγραφή "Χτυπήθηκε από τον θάνατο την στιγμή της δόξας του" για εκείνον και "Αφοσιωμένη σύντροφος ως την ακραία θυσία" για εκείνη.

**Τα γλυπτά τουModigliani.**Παράλληλα με τα πορτραίτα και τα γυμνά του, οModiglianiήταν ένας επιτυχημένος και καινοτόμος γλύπτης. Από το 1909 έως το ξέσπασμα του Α’ Παγκοσμίου Πολέμου το 1914, η πρακτική τουModiglianiαφιερώθηκε σχεδόν εξ’ ολοκλήρου στην γλυπτική προτομών σε ψαμμίτη και ασβεστόλιθο. Θαύμαζε το έργο του Ρουμάνου γλύπτηConstantinBrancuBriκαι είναι εύκολο να διακρίνουμε την επιρροή του στα γλυπτά τουModigliani. Όπως και στα πορτραίτα του, έτσι και στα γλυπτά του, το ανθρώπινο πρόσωπο περιορίζεται μόνο στα γεωμετρικά στοιχεία, έχοντας σαν αποτέλεσμα μια καθαρή και κομψή μορφή. ΟModiglianiαρχικά χάραξε μια σειρά από 20 κεφάλια από ψαμμίτη, αλλά δυστυχώς η καριέρα του στην γλυπτική ήταν σύντομη, καθώς το ξέσπασμα του Παγκοσμίου πολέμου καθιστούσε δύσκολη την εύρεση υλικών. Επίσης λόγω της ασθένειας του οι ικανότητες του εξασθενούσαν. Κατάφερε να εκθέσει μια σειρά από έργα στο Φθινοπωρινό Σαλόνι το 1912 και σχεδόν έναν αιώνα αργότερα το 2010, ένα από τα γλυπτά του με όνομαTeteέγινε το τρίτο πιο ακριβό γλυπτό που πουλήθηκε ποτέ.

**Δείτε το βίντεο με 281 πίνακες του:**

<iframe width="710" height="400" src="https://www.youtube.com/embed/fpQy5FeWzS0" frameborder="0" allowfullscreen></iframe>