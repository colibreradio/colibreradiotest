---
layout: post
title: Διεθνής κωδικός «Μάσκα 19» για τα θύματα ενδοοικογενειακής βίας
categories: News
date: 2020-04-29T11:52:30.026Z
author: Colibre
thumbnail: /images/uploads/maska19.png
---
Διεθνής πρωτοβουλία με πολύ μεγάλη απήχηση ξεκίνησε από το Ινστιτούτο Ισότητας των Κανάριων Νήσων, το οποίο ζήτησε από τις γυναίκες θύματα ενδοοικογενειακής βίας, για τις οποίες δεν είναι εφικτή η επικοινωνία με τις αρμόδιες υπηρεσίες εξαιτίας της συνεχούς παρουσίας του θύτη, να πηγαίνουν στα φαρμακεία και να ζητούν με διακριτικό τρόπο μία «Μάσκα-19», ώστε αυτά με τη σειρά τους να ενημερώνουν ότι τα άτομα αυτά διατρέχουν κίνδυνο.

Ο Φαρμακευτικός Σύλλογος Αττικής υιοθετεί στο εξής τη διεθνή πρωτοβουλία για βοήθεια στα θύματα ενδοοικογενειακής βίας. Αν μια γυναίκα εμφανιστεί σε κάποιο φαρμακείο και πει τον κωδικό αυτό, τότε ο/η φαρμακοποιός γνωρίζει ότι πρέπει να κρατήσει διακριτικά τα στοιχεία του ατόμου και να επικοινωνήσει άμεσα με τη γραμμή SOS 15900 της Γενικής Γραμματείας Οικογενειακής Πολιτικής και Ισότητας των Φύλων.

Τη γραμμή στελεχώνουν ψυχολόγοι και κοινωνιολόγοι που παρέχουν άμεση βοήθεια σε έκτακτα και επείγοντα περιστατικά βίας σε 24ωρη βάση, 365 µέρες το χρόνο. Ταυτόχρονα υπάρχει δυνατότητα ηλεκτρονικής επικοινωνίας των γυναικών µέσω της διεύθυνσης e-mail:sos15900@isotita.gr.