---
layout: post
title: Ακούμε τι έχουν να πουν οι εργαζόμενοι και εργαζόμενες στον κλάδο του
  επισιτισμού-τουρισμού
categories: Social
date: 2020-04-29T21:46:31.049Z
author: Colibre
thumbnail: /images/uploads/maxresdefault-3-1.jpg
---
Είμαστε εργαζόμενοι και εργαζόμενες στον κλάδο του επισιτισμού-τουρισμού, στην βαριά αυτήν βιομηχανία της Ελλάδας. Είμαστε όλοι εκείνοι που πηγαίνουν season, στοιβάζονται σε βρώμικα και μικρά δωμάτια, δουλεύουν δώδεκα ώρες χωρίς ρεπό για μήνες. 

Είμαστε οι σερβιτόροι και οι σερβιτόρες, οι barmen και barwomen, οι μπουφετζήδες, οι διανομείς, οι καμαριέρες, οι receptionist, οι μάγειρες και οι μαγείρισσες, οι καθαρίστριες, η λάντζα, η υποδοχή. Είμαστε όλοι αυτοί που ενώ η κοινωνία μας χρειάζεται, γιατί οι χώροι κοινωνικοποίησης, αλληλεπίδρασης και συντροφικότητας είναι αναγκαίοι για τον άνθρωπο, από την άλλη υποτιμά την δουλειά μας και εμάς τους ίδιους. 

Είμαστε αυτοί που τα αφεντικά θα μας αφήσουν ανασφάλιστους, με μισθό-χαρτζιλίκι, με υπερωρίες να γεμίζουν τις μέρες, με κουβάλημα στο κλείσιμο, χωρίς προστασία στο μηχανάκι, χωρίς πλυντήριο στην λάντζα και σε πολλά πόστα ταυτόχρονα. Είμαστε οι εργαζόμενες που θα υποστούν σεξουαλική παρενόχληση και δεν θα μπορούν να το πουν για να μην χαθεί ο πελάτης, οι μετανάστες και οι μετανάστριες που θα υποστούν ρατσισμό και περιθωριοποίηση. 

Τώρα, την περίοδο της πανδημίας, είτε έχουμε μείνει ήδη άνεργοι, είτε θα μείνουμε σίγουρα το καλοκαίρι, είτε δουλεύουμε ήδη χωρίς μέτρα ατομικής προστασίας, είτε θα δουλέψουμε σίγουρα το καλοκαίρι. Οι συνθήκες εργασίας μας έγιναν ακόμη πιο επισφαλείς από ότι ήταν πριν και η κυβέρνηση θα αφήσει την εργοδοτική αυθαιρεσία να οργιάσει λόγω έκτακτης ανάγκης. Όμως, αυτή η περίοδος είναι έκτακτη ανάγκη και για εμάς. Γι' αυτό τον λόγο, υψώνουμε την φωνή μας, διεκδικούμε τα αιτήματα μας όλοι μαζί με αλληλεγγύη, ανεξαρτήτως επαγγέλματος, εθνικότητας, χρώματος, φύλου ή σεξουαλικού προσανατολισμού. 

Θέλουμε να ζούμε, να δημιουργούμε και όχι απλά να επιβιώνουμε.

Θέλουμε κλάδους δημιουργίας και όχι κλάδους παραγωγής. 

Θέλουμε: 

Δουλειά με αξιοπρέπεια Συμβάσεις αορίστου χρόνου και όχι ατομικές 

Να μην χάσουμε την δουλειάς μας 

Αν την χάσαμε να την πάρουμε πίσω 

Να πάρει όλος ο κλάδος το επίδομα, χωρίς προϋποθέσεις 

Να πάρουμε το δώρο του πάσχα και την άδεια του καλοκαιριού 

Μέτρα ατομικής προστασίας όταν θα ανοίξουν τα μαγαζιά 

Να κάνουμε όλοι και όλες test 

Εργαζόμενοι/ες στον κλάδο του επισιτισμού-τουρισμού.

<iframe width="560" height="315" src="https://www.youtube.com/watch?v=F19Z9e4RCjA" frameborder="0" allow="autoplay; encrypted-media" allowfullscreen></iframe>

Με πρωτοβουλία της κλαδικής ένωσης επισιτισμού-τουρισμού της Αναρχοσυνδικαλιστικής Πρωτοβουλίας Ροσινάντε[](https://www.youtube.com/redirect?redir_token=kqWnOilOIJsYo6ZY7xTsWAty8pZ8MTU4ODI4MzA0MUAxNTg4MTk2NjQx&v=F19Z9e4RCjA&q=https%3A%2F%2Fwww.facebook.com%2FrocinanteGR%2F&event=video_description)

[https://www.facebook.com/rocinanteGR/](https://www.youtube.com/redirect?redir_token=kqWnOilOIJsYo6ZY7xTsWAty8pZ8MTU4ODI4MzA0MUAxNTg4MTk2NjQx&v=F19Z9e4RCjA&q=https%3A%2F%2Fwww.facebook.com%2FrocinanteGR%2F&event=video_description)